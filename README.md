# Документација за играта 
#    "Space Survivor"

--------------------------------------------------------------------------------------

### Опис на играта 
Space Survivor е 2D акциска игра во која играчот треба да избегнува опасни камења 
и да собира вредни предмети кои носат поени, како што се ѕвезди, месечини, планети и 
бонус објекти, додека се обидува да остане жив во вселената. Играта е навидум 
едноставна, но бара брзи реакции од играчот и стратегија за собирање на што е можно 
повеќе поени, а истовремено и истрајување што е можно подолго во вселената. Играта 
завршува кога играчот ќе ги изгуби сите животи или кога поените ќе станат негативен број, 
односно ќе бидат помали од 0.  

![48](https://github.com/user-attachments/assets/079a5a72-7479-4976-8d1d-f15f58252b9d)

### Основни правила   
  • **Движење:** Играчот управува со својата фигура, која претставува вселенски брод, 
лево и десно со помош на стрелките од тастатурата.  
  • **Пад на предмети:** Различни објекти паѓаат од горниот дел на екранот, вклучувајќи 
камења, ѕвезди, месечини, планети и бонус објекти – како посебни среќни ѕвезди и 
штитови.  
  • **Собирање на предмети:** Играчот треба да фати што повеќе добри предмети 
(ѕвезди, месечини, планети и бонус ѕвезди) за да добие поени.  
  • **Избегнување на опасности:** Играчот треба да избегнува судири со камења. Ако 
фати камен без заштита, ќе изгуби еден живот.  
  • **Штит:** Понекогаш, помеѓу предметите кои паѓаат ќе се најде и штит. Со фаќање на 
штитот, играчот може да фати еден камен без да има последици и без да изгуби 
живот. Меѓутоа, ако фати камен повторно, во тој случај губи еден од животите.   

### Опис на функционалностите   
#### 1. Движење на играчот (вселенски брод)  
Играта овозможува контрола на играчот (претставен со вселенски брод) кој може да се 
движи по хоризонтала.  
  • **Лево движење:** Кога играчот ја притисне стрелката лево, неговиот брод се движи 
кон левиот крај на екранот.  
  • **Десно движење:** Кога играчот ја притисне стрелката десно, неговиот брод се движи 
кон десниот крај на екранот.

Играчот има брзина на движење која е дефинирана со променливата player_speed, која се 
користи за менување на неговата позиција на екранот. Играчот мора да избегнува штетни 
предмети и да фаќа добри и вредни предмети за да собере што е можно повеќе поени и 
да го зголеми својот број на животи.  

![49](https://github.com/user-attachments/assets/9e3b85bd-dc86-4d3b-a6e7-3761086c4fcb)

#### 2. Паѓачки предмети (Објекти) 
Во текот на играта, од врвот на екранот паѓаат различни предмети кои можат да му 
помогнат или да му наштетат на играчот. Овие предмети имаат различни ефекти, како што 
се намалување или зголемување на резултатот, или пак доделување на бонуси. 
#### Типови на паѓачки предмети: 
  • **Камен (rock):** Каменот има негативен ефект на играчот. Ако играчот се судри со 
камен, тој губи живот. При судирот се појавува ефект на тресење на екранот со цел 
да се засили искуството на играчот.  

![50](https://github.com/user-attachments/assets/77b5875d-caf6-4fe2-a557-760759bc9472)

  • **Ѕвезда (star):** Кога играчот ќе ја собере ѕвездата, го зголемува својот резултат за 10 
поени.   

![51](https://github.com/user-attachments/assets/6893f2fc-95ee-4c07-9b09-9353d892716c)
               
  • **Месечина (moon):** Месечината го зголемува резултатот за 20 поени.  

![52](https://github.com/user-attachments/assets/6844164d-7cb4-4c2a-97f5-38bced5946bf)
                                                                                                                                    
  • **Планета (planet):** Планетата му дава на играчот 30 поени.  

![53](https://github.com/user-attachments/assets/2c05fa48-33fd-4835-8a96-d867ffbc713d)

  • **Бонус ѕвезда (bonus_star):** Овој објект му дава на играчот дополнителен живот ако 
истиот има помалку од 3 животи. Долколку пак играчот ги има сите животи, тогаш 
оваа среќна ѕвезда му носи дополнителни 50 поени, наместо живот. 
Притоа, при собирањето на оваа звезда, се појавува ефект на одблесок.  

![54](https://github.com/user-attachments/assets/570b4bbc-84c7-4d1c-84b0-fa491b7472ae)
                                                                                                                                
  • **Штит (shield):** Штитот го прави играчот непобедлив за краток период. Кога играчот 
ќе го собере штитот, може да го искористи за да се заштити од еден судир со 
камења без да изгуби живот.  

![55](https://github.com/user-attachments/assets/961312af-27fe-446f-be58-55067523b8ef)


#### 3. Животи 
Играта започнува со 3 животи и ако играчот се судри со камен, тој губи еден живот. 
Кога играчот ќе го собере бонусот во форма на бонус ѕвезда, може да добие еден нов 
живот, но само ако има помалку од 3 животи.  
• Кога играчот ќе изгуби сите животи (или ако резултатот е помал од 0), играта 
завршува.  
• Загубените животи се прикажуваат на екранот со текстот "Lives".  

#### 4. Резултати и напредување по нивоа 
Резултатите на играта се следат на екранот преку "Score". Играчот заработува поени од 
паѓачките предмети, но и губи поени од оние што ќе ги испушти.  
  • **Нивоа (Levels):** Играта има систем на нивоа. Како што играчот собира поени, така 
напредува на следното ниво. Кога играчот ќе собере поени кои се еднакви или 
поголеми од level * 100, играчот преминува на следното ниво.  
  • Со напредувањето по нивоа, брзината на падот на предметите се зголемува 
(променлива fall_speed), така што играта станува се потешка.   

![56](https://github.com/user-attachments/assets/25440486-4483-4198-b69d-426d7fba80a4)


#### 5. Штит 
Штитот е специјален бонус кој му дозволува на играчот да ја избегне штетата од 
судирите со камењата. Тоа е важен механизам кој дава повеќе шанси за продолжување на 
играта.  
  • Кога играчот ќе го собере штитот, тој ја добива заштитата за ограничено време, 
поточно се додека не се најде во судир со камен.   
  • По судирот, играчот веќе не поседува штит и истиот треба да се обиде да земе нов, 
со цел да се заштити од судирите што следат.  

#### 6. Генерирање нови предмети 
Во текот на играта, кога паѓачките предмети ќе стигнат до дното на екранот, тие се 
заменуваат со нови предмети кои се генерираат на случајни позиции од врвот на екранот 
и се движат по вертикална оска. Со ова може да се осигураме дека играчот ќе мора 
постојано да се движи и да реагира на новите и постојани предизвици кои му ги 
приредува вселената.  

#### 7. Позадинска музика и звучни ефекти 
Играта вклучува различни звуци и музика кои го подобруваат искуството на играчот и тоа:   
  • **Позадинска музика:** Играта има музика која свири во позадина и создава 
динамична атмосфера.  
  • **Звуци за колизии:** Звуци за судири со камењата, добивањето нови животи и 
бонуси.  
  • **Звуци за нивоа:** Кога играчот преминува на ново ниво, исто така се репродуцира 
звучен ефект.  

#### 8. Стартување на играта 
При стартување на играта се појавува почетен екран, односно почетно мени, кое го 
известува играчот дека со притискање на ENTER, ќе ја започне играта.   

![57](https://github.com/user-attachments/assets/ab325d88-d9e0-4445-a78d-fa3dd883b238)

#### 9. Game Over (Завршување на играта) 
Играта завршува кога играчот ќе ги изгуби сите животи или кога неговиот резултат 
ќе биде помал од 0. По завршувањето на играта, се прикажува порака **"Game Over"** на 
екранот, која го известува играчот дека е крај на играта, со тоа што го прикажува 
неговиот највисок резултат во текот на играњето (highest_score), како и времето колку 
долго издржал во разиграната вселена покрај сите предизвици.  
  • Кога играчот ќе ја достигне состојбата на **game over**, се стопира позадинската 
музика и се репродуцира специфичен звучен ефект за крај на играта.  
  • Исто така се испишува порака која го известува играчот дека со притискање на 
копчето **„R“** од тастатура, може да започне нова игра или пак со **„ESC“** да излезе 
од истата.   

![58](https://github.com/user-attachments/assets/076a6970-79d1-4d69-98eb-2145a9a1abf0)

### Заклучок 
**"Space Survivor"** е динамична игра која комбинира различни елементи на акција, 
стратегија и среќа. Играчот мора да избегнува судири, да собира бонуси и да го зголемува 
својот резултат додека напредува по нивоа. Клучните механизми како што се движењето, 
паѓачките предмети, бонуси, штит и резултати ја прават играта забавна и предизвикувачка. 

**Линк до видео - презентација:** https://youtu.be/e2jYD7kfH-I?si=nMdmNKK49lIWaQZt 
